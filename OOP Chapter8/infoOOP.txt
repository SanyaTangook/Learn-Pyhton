เนื้อหาในบทก่อนนั้น จะเป็นการเขียนโปรแกรมแบบโครงสร้าง Structerd programming ที่มีการทำงานของคำสั่งเรียกลำดับจากบนลงล่าง
และแยกการเขียนโปรแกรมออกเป็นส่วนย่อยด้วยฟังก์ชัน ซึ่งจะทำงานขึ้นตรงกับข้อมูล แต่เมื่อมีการเปลี่ยนแปลงโครงสร้างของข้อมูล จะส่งผลให้ต้องเปลี่ยน
การทำงานในฟังก์ชันหรือต้องเขียนฟังก์ชันมาใหม่ ดังนั้นไพธอนจึงสนับสนุนการเขียนโปรแกรมเชิงวัตถุ (object orirnted programming :OOP)
ที่มองแต่ละองค์ประกอบของงานเป็นออบเจ็ต โดยมี คลาส (Class) เป็นตัวกำหนดรูปแบบของออบเจ็ต ซึ่งประกอบด้วย ข้อมูลที่เป็นคุณสมบัติของออบเจ็ต
ซึ่งประกอบด้วยข้อมูลที่เป็นคุณสมบัติของออบเจ็กต์ และความสามารถที่เป็นหน้าที่ในการทำงานของออบเจ็กต์
รู้จักกับการเขียนโปรแกรมเชิงวัตถุ OOP
    เป็นวิธีการเขียนโปรแกรมที่นำแนวคิดในโลกของความเป็นจริงมาใช้กับโลกของการเขียนโปรแกรม
ในการที่โปรแกรมเมอร์สร้างซอฟต์แวร์คอมพิวเตอร์เพื่อแก้ไขปัญหาต่าง ๆ นั้น 
หากเปรียบเทียบกับการที่ช่างรถยนต์จะประกอบรอยนต์ขึ้นมาคันหนึ่ง สิ่งที่เขาต้องการคือ 
เครื่องยนต์ ถังน้ำมัน ล้อรถ โครงรถยนต์ ฯลฯ เมื่อได้ชิ้นส่วนที่ต้องการ แล้วเขาก็นำมาประกอบกัน
จะเห็นว่าช่างรถยนต์ไม่จำเป็นต้องสร้างเครื่องยนต์ ล้อรถ ฯลฯ ด้วยตัวเอง แต่เขาเป็นผู้ที่มีความเข้าใจว่าส่วนประกอบต่าง ๆ
ืทำงานอย่างไง และจะเอาไปใช้งานร่วมกับชิ้นส่วนอื่น ๆ ได้อย่างไร เขาก็สามารถประกอบรถยนต์ขึ้นมาได้ด้วยความชำนาญของเขา 
เช่นเดียวกับการสร้างซอฟต์แวร์คอมพิวเตอร์แบบ OOP ก็คือการมองซอฟต์แวร์ว่าประกอบด้วยชิ้นส่วน (object) ต่าง ๆ 
ที่โปรแกรมเมอร์เป็นผู้นำมาประกอยเข้าด้วยกัน เช่น เมื่อเราจะเขียนโปรแกรมบนคอมพิวเตอร์ สิ่งพื้นฐานที่เราต้องการ เช่น การรับค่า
ทางคีย์บอร์ด การพิมพ์ข้อความบนจอภาพ การวาดกราฟิกบนจอภาพ ฯลฯ แล้วเราก็นำมาประกอบเข้าด้วยกันเป็นโปรแกรมได้เลย 
โดยที่เราไม่จำเป็นต้องไปเขียนโปรแกรมในส่วน การรับข้อมูลทางคีย์บอร์ด และการแสดงผลบนหน้าจอภาพ ด้วยตัวเอง เพียงแต่
เราศึกษาให้เข้าใจว่าเราจะใช้งานชิ้นส่วน (object) เหล่านั้นได้อย่างไง เราก็จะสามารถสร้างโปรแกรมขึ้นมาได้ โดยการนำออบเจ็กต์ต่าง ๆ
มาประกอบเข้าด้วยกัน เหมือนช่างรถยนต์นำเอาชิ้นส่วนต่าง ๆ มาประกอบเข้าด้วยกัน
    คุณสมบัติของการเขียนโปรแกรมเชิงวัตถุ มี 4 ประการที่สำคัญ คือ การกำหนดสาระคำคัญ (Abstraction) การห่อหุ้ม(Encapsulation) 
    การสืบทอด (Inheritance) และการมีได้หลายรูปแบบ (Polymorphism) 